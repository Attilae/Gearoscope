<div id="text_content">
<p>Ez a weboldal Magyarországon a magyarországi székhellyel rendelkező Samsung Electronics Magyar Zrt. kezelésében működik. A Samsung Electronics Magyar Zrt-t a Jász-Nagykun-Szolnok Megyei Bíróság mint Cégbíróság vette nyilvántartásba 16-10-001767 cégjegyzékszámon. Bejegyzett székhelyünk: 5126 Jászfényszaru, Samsung tér 1. Adószámunk: 10276451-2-44. Adatvédelmi nyilvántartási számunk: 018920000. Az adatkezelés során igénybevett adatfeldolgozó, amely társaság a Samsung Csoport utasításai szerint jogosult az Önről gyűjtött adatokat feldolgozni, a Kirowski Zrt (székhely: 1075 Budapest, Károly krt 9.; cégjegyzékszám: 01-10-044680). A jelen tájékoztató azon információkra vonatkozik, amelyeket Önről a Samsung Electronics Magyar Zrt és a Samsung Electronics csoport valamennyi társasága, illetve egyéb, a Samsung márkanév alá tartozó társaságok (“Samsung Csoport”) gyűjtenek. A Samsung Csoport teljes listáját kérésre hozzáférhetővé tesszük.</p>
<br/>
<p>Ezen tájékoztató rögzíti, hogyan kezeljük és védjük azon információkat, melyeket Ön ezen weboldal használata során, illetve a promóciók, akciók és egyéb szervezett programok, valamint a Samsung Csoport valamelyik tagjával való kommunikációja során írásban és egyéb módon (pl. telefonon vagy e-mailben) részünkre rendelkezésre bocsát vagy a Samsung Csoporttal összefüggő internetes kommunikáció céljából önkéntesen nyilvánosságra hozza. Ha Önnek bármilyen kérdése vagy észrevétele van ezzel a tájékoztatóval kapcsolatban, mielőtt használná ezen weboldalt, vagy valamilyen információt bocsátana a Samsung Csoport valamelyik tagjának rendelkezésére vagy a fentiek szerint nyilvánosságra hozna, kérjük lépjen kapcsolatba ügyfélszolgálati osztályunkkal a következő elérhetőségeken: <a href="http://www.samsung.com/hu/info/contactus.html" target="_blank">http://www.samsung.com/hu/info/contactus.html</a>, 06-80-Samsung (06-80-7267864). </p>
<br/>
<p>Időről időre ezen tájékoztató változhat a különböző frissítések miatt. A Samsung fenntartja a jogot, hogy a jelen tájékoztatót egyoldalúan, előzetes általános értesítés nélkül módosítsa, a módosítást követő hatállyal. Erre való tekintettel ajánlott rendszeresen látogatni abból a célból, hogy figyelemmel kísérhesse a változások elfogadhatóságát. Ezen tájékoztató utolsó frissítésének időpontja: 2010. 11. 22. Amennyiben a tájékoztató nem jelenik meg, kérésére e-mailben megküldjük Önnek a mindenkor hatályos tájékoztató egy példányát. Az adott információ rendelkezésre bocsátásával Ön kijelenti, hogy a jelen tájékoztatónak az információ rendelkezésre bocsátásának időpontjában hatályos változatát megismerte és kifejezetten elfogadja.</p>
</div>
